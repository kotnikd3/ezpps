<template>
    <section class="section">
        <div class="container">
            <h2 class="title is-2">O psihodinamski psihoterapiji</h2>
            <div class="block">
                Začetki psihodinamskega pristopa v Sloveniji segajo v leto 1997, ko se je pri nas odprla prva psihoterapevtska skupina pod vodstvom nizozemskih in nemških psihoterapevtov.
            </div>
            <div class="block">
                Psihodinamska psihoterapija izhaja iz psihoanalitičnega razumevanja razvoja in delovanja osebnosti. Skuša odkriti nezavedne dejavnike, ki soustvarjajo ali sprožajo neželeno simptomatiko pri posamezniku (nenadni afektivni izbruhi, motnje v funkcioniranju, psihosomatske težave, obsesivno-kompulzivna dejanja idr.). Simptomatika je posledica globljega nezavednega intrapsiničnega konflikta, ki je nastal zaradi negativnih zgodnjih objektnih izkušenj in razvojnih deficitov.
                Pristop je izrazito integrativno naravnan in poleg tradicionalnega verbalnega dela vključuje tudi različne telesne, ekspresivne, gibalne in psihodramske tehnike iz humanističnih pristopov (integrativne psihoterapije, gestalt terapije idr.). Osrednjo vlogo ima delo s telesom – z dotikom ali brez njega – saj telo nosi spomin zgodnjih (potlačenih) izkušenj in odraža čustvena ter mentalna stanja.
            </div>
        </div>
    </section>

    <div class="container">
        <hr>
    </div>

    <section class="section">
        <div class="container">
            <h3 class="title is-3">Kako deluje?</h3>
            <div class="block">
                Pozornost psihodinamskega psihoterapevta je usmerjena na raziskovanje zgodnjih izkušenj v otroštvu, odnosov s primarnimi objekti (materjo, očetom, sorojenci) in drugimi pomembnimi figurami. Cilj terapevtskega procesa je odkrivanje in odprava vzrokov simptomatike, kar posledično privede do njenega izzvenenja.
            </div>
            <div class="block">
                Posameznik na afektivni in kognitivni ravni uvidi globlje ležeči konflikt ter ga integrira v svojo psihično strukturo. Ko poveže aktualno simptomatiko z biografskimi koreninami, začenja razumevati dinamiko svojega delovanja – zakaj simptomatizira, zakaj se mu določen problem zdi nerešljiv. Na podlagi notranjega razumevanja lahko postopoma razvije alternativne reprezentacije sebe in objektov ter nove vedenjske kompetence. Telesne senzacije in afekte pacient verbalizira in kognitivno integrira.
            </div>
        </div>
    </section>
</template>
