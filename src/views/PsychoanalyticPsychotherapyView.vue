<template>
    <section class="section">
        <div class="container">
            <h2 class="title is-2">O psihoanalitični psihoterapiji</h2>
        </div>
    </section>
    <section class="section">
        <div class="container">
            <div class="columns is-vcentered">
                <div class="column is-8">
                    <div class="block">
                        Sigmund Freud je postavil temelje psihoanalitične teorije, ki se od takrat neprestano razvija in nadgrajuje. Kot prvi je sistematično proučeval nezavedno in principe njegovega delovanja ter odkril ključne koncepte, kot sta prenos in protiprenos, ki predstavljajo temelj razumevanja terapevtskega odnosa. Ugotovil je, da je naša zavest le vrh ledene gore, medtem ko se v potopljeni globini skriva nezavedno, polno primarnih želja in impulzov. V njem so zapisane vse naše prilagoditve na okolje in obrambni mehanizmi, ki smo jih vzpostavili v najzgodnejšem razvoju. Ti notranji zapisi oziroma nevronske povezave, ki so se oblikovale v prvih letih življenja, vodijo naše delovanje skozi življenje. Človek deluje po vzorcih, ki si jih je ustvaril v prvem obdobju svojega razvoja, kasneje pa se te zgodnje izkušnje kompulzivno ponavljajo.
                    </div>
                    <div class="block">
                        Psihoanalitična psihoterapija omogoča vpogled v te nezavedne procese ter njihovo predelavo znotraj varnega terapevtskega odnosa.
                    </div>
                </div>
                <div class="column has-text-centered is-4">
                    <figure class="image is-inline-block" style="width: 60%;">
                        <img src="@/assets/images/freud.jpg" alt="psihoanaliza">
                    </figure>
                </div>
            </div>
        </div>
    </section>

    <div class="container">
        <hr>
    </div>

    <section class="section">
        <div class="container">
            <h3 class="title is-3">Kako deluje?</h3>
            <div class="block">
                Psihoanaliza je dolgotrajen proces, ki se osredotoča na odpravljanje vzrokov težav, kar posledično privede do lajšanja simptomov in trajnih sprememb v strukturi osebnosti. Skozi verbalizacijo čustvenih spominov, afektov in pričakovanj se povečuje samozavedanje in razumevanje nezavednih procesov.
            </div>
            <div class="block">
                Psihoanalitične seanse potekajo enkrat ali večkrat tedensko, vis-à-vis ali na kavču, in trajajo petinštirideset do petdeset minut. Psihoanalitik spodbuja pacienta k prostim asociacijam. Misli se nizajo v asociacijski niz in omogočajo novo razumevanje nezavednih procesov. Pomemben psihoanalitični material predstavljajo tudi sanje ter “nepomembne”, vsakodnevne pomote v govoru ali dejanjih.
            </div>
            <div class="block">
                Skozi proces samo-spraševanja se pacientove notranje omejitve ozavestijo in nato med korektivno čustveno izkušnjo v terapevtskem odnosu, tudi predelajo. Čustveni primanjkljaj iz zgodnjega otroštva lahko posameznik nadomesti v posebnem odnosu s psihoanalitikom. 
            </div>
        </div>
    </section>
</template>
